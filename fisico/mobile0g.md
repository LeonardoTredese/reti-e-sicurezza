## Telefonia Mobile
Nel campo della telefonia Mobile l'Europa risulta molto competitiva con gli Stati Uniti:
- In Europa è presente uno standard unico per la gestione mobile, mentre gli USA, improntati su un eccessivo liberismo, sono finiti per utilizzare diversi standard incompatibili tra loro.
- In Europa è presente un principio trasparente di conoscenza tariffaria: esiste una distinzione tra numeri fissi e cellulari, dunque il chiamante sa se viene applicata la tariffa mobile oppure fissa. Negli Stati Uniti non c'è una distinzione tra i numeri fissi e mobili, ma siccome le chiamate cellulari costano di più, e al chiamante non è chiaro che tipo di linea stia chiamando, il costo aggiuntivo viene addebitato al ricevente, che può decidere di non pagare (non rispondendo alla chiamata).
- Negli USA le riforme economiche introdotte negli anni '80 hanno portato una grande competizione nel mercato della telefonia fissa, decretandone un costo molto basso. codeon l'introduzione del mobile (che costava più del fisso), non si è avvertita l'esigenza di effettuare il passaggio. Al contrario in Europa gli alti costi della telefonia fissa, favoreggiarono il passaggio al mobile.

Per lo sviluppo della tecnologia mobile si creò un problema di divisione territoriale. Inoltre inizialmente, non fu una tecnologia digitale: le prime due generazioni (0g e 1g) furono analogiche.

### 0G
Deriva dalle trasmissioni radio che si sono poi evolute nei PTT(push to talk, walkie-talkie), in cui era presente un unico canale di trasmissione comune half-duplex. Perchè push-to-talk? Tenere fisicamente premuto un pulsante incentivava a liberare il canale. Negli anni 60 nasce la prima generazione di telefonia: l'IMTS Improved Mobile Telephone System, in cui si dispone di più canali a frequenze distinte di trasmissione.
IMTS era dotato di un sistema per la privacy: non trasferiva le comunicazioni in chiaro.
Le celle utilizzate disponevano di 23 canali ciascuna con frequenze da 150-450Mhz. Queste coprivano un raggio di centinaia di chilometri e dunque risultano pratiche in zone poco affollate. Lo 0g si può trovare ancora oggi in zone rurali e difficili da raggiungere, ad esempio certe parti del Canada.
