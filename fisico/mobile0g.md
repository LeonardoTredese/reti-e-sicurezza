## Telefonia Mobile
Nel campo della telefonia Mobile l'Europa risulta molto competitiva con gli Stati Uniti:
- In Europa è presente uno standard unico per la gestione mobile, mentre negli USA sono improntati su un eccessivo liberalismo che ha dato nascita a diversi standard incompatibili tra loro.
- In Europa è presente un principio trasparente di conoscenza tariffaria: qui esiste una distinzione tra numeri fissi e cellulari, dunque il chiamante sa subito se sarà applicata la tariffa mobile oppure fissa. Negli stati uniti non c'è una distinzione netta tra i numeri, ma siccome le chiamate mobili costano di più e al chiamante non è chiaro che tipo di linea stia chiamando, il costo aggiuntivo verrà addebitato al ricevente che può decidere di non pagare non rispondendo alla chiamata.
- Negli USA il liberalismo introdotto negli anni '80 ha portato una grande competizione nel mercato della telefonia fissa, decretandone un costo molto basso, dunque con l'introduzione del mobile, che costava più del fisso, non si è avvertita l'esigenza di effettuare il passaggio. Al contrario in Europa i costi del fisso erano ancora molto alti, quindi il passaggio a mobile fu vantaggioso.

Per lo sviluppo della tecnologia mobile si creò un problema di divisione territoriale. Inoltre non fu sempre una tecnologia digitale ma le sue due prime generazioni (0g e 1g) furono analogiche.

### 0G
Deriva dalle trasmissioni radio che si sono poi evolute nei PTT(push to talk, walkie-talkie), in cui era presente un unico canale di trasmissione comune half-duplex. Si parla di push per non dimenticare la connessione attiva. Negli anni 60 nasce la prima generazione di telefonia: l'IMTS Improved Mobile Telephone System, in cui si dispongono più canali a frequenze distinte di trasmissione, dotato pure di un sistema per la privacy che non trasferisce le comunicazioni in chiaro. Le celle utilizzate disponevano di 23 canali ciascuna con frequenze da 150-450Mhz, queste coprivano un raggio di centinaia di chilometri e dunque risultano pratiche in zone poco affollate. La 0g si può trovare ancora oggi in zone rurali e difficili da raggiungere, ad esempio certe parti del Canada.
