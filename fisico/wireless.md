## Wireless
In alternativa all'utilizzo di trasmissioni cablate è anche possibile utilizzare lo spettro elettromagnetico per inviare segnali attraverso lo spazio (anche nel vuoto), distinguendo i vari segnali attraverso l'utilizzo di diverse frequenze.

La scelta delle frequenze dello spettro elettro magnetico è stata regolamentata attraverso l'utilizzo della banda ISM (Industrial Scientific Medical), cioè una banda libera e utilizzabile da chiunque ne necessiti. Tale banda è distribuita a pezzi per tutto lo spettro, così da coprire tutte le possibili necessità.

Il numero delle oscillazioni di un'onda è chiamato frequenza, e si misura in Hz (Hertz). La distanza tra due massimi o minimi consecutivi è la lunghezza d'onda e si indica con lambda (λ).

La maggior parte delle trasmissioni utilizza una banda di frequenze ristretta per ottenere una migliore ricezione, ma in certi casi si usa la banda larga con tre varianti:
1. spettro distribuito a frequenza variabile, in cui il trasmettitore passa da una frequenza all'altra centinaia di volte al secondo (comunicazioni militari);
2. spettro distribuito a sequenza diretta: fa uso di una codifica per dividere la banda, esempio CDMA.
3. UWB (ultra wideband): trasmette i dati tramite una serie di impulsi molto rapidi in posizioni diverse, disperdendo il segnale in una banda estremamente ampia (usato nelle PAN - personal area network).

### Onde radio
Sono omni direzionali, quindi non necessitano di particolari allineamenti tra trasmettitore e ricevente, ma da ciò deriva anche il fatto che siano presenti molte interferenze dovute all'uso della stessa frequenza. La radio AM è a basse frequenze, ciò peremtte alle onde di attraversare meglio gli ostacoli, ma in compenso si disperde più facilmente, mentre le onde FM sono ad una frequenza maggiore di quelle AM, dunque avranno bisogno di antenne più direzionali e saranno più facili da bloccare, in compenso avranno una minore dispersione nello spazio.

### Microonde
Frequenza maggiore di 100 Mhz, perdono così l'omni direzionalità e viaggiano approssimativamente in linea retta; è dunque più semplice focalizzare il segnale su un unico ricevente e inviarlo per distanze maggiori.

Di contro necessitano di ripetitori, a causa della curvatura terrestre e non attraversano bene gli edifici e gli ostacoli in generale, comprese condizioni meteorologiche sfavorevoli.

### Infrarosso
Dette anche onde millimetriche, per via della lunghezza d'onda, vengono utilizzate in dispositivi quali i telecomandi per la TV. Sono sempre più direzionali e sono bloccabili con maggiore facilità. Uno dei maggiori vantaggi di queste onde è che sono molto economiche da generare, e contemporaneamente anche un mezzo di trasmissione molto sicuro, essendo difficili da intercettare data la loro natura direzionale.

### Lightwave
L'utilizzo delle onde luminose come mezzo di comunicazione è stata usato molto frequente del corso della storia. Al giorno d'oggi la frequenza della luce visibile è utilizzata per dispositivi quali i laser, che permettono di focalizzare il segnale su un unico ricevente anche molto distante, il grande problema di questa frequenza, però, è che è facilmente bloccabile, e.g. basta una semplice fischia presente nell'atmosfera.

