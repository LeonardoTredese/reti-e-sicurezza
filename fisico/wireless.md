## Wireless
In alternativa all'uso di trasmissioni cablate si può usare lo spettro elettromagnetico per inviare segnali attraverso lo spazio (anche nel vuoto), dividendo segnali diversi in diverse zone dello spettro.

Le bande di frequenze sono propietarie (assegnate in base a un'asta o al beneficio che può trarne una tecnologia), Tranne per la banda ISM (Industrial Scientific Medical), cioè una banda libera e utilizzabile da chiunque ne necessiti. Questa è distribuita a pezzi per tutto lo spettro, così da coprire le necessità di uso si frequenze specifiche.

Il numero delle oscillazioni di un'onda è chiamato frequenza, e si misura in Hz (Hertz). La distanza tra due massimi o minimi consecutivi è la lunghezza d'onda e si indica con lambda (λ).

La maggior parte delle trasmissioni usa un'unica banda di frequenze ristretta per ottenere una migliore ricezione, ma in certi casi si usa la banda larga in tre modi:
1. spettro distribuito a frequenza variabile, in cui il trasmettitore passa da una frequenza all'altra centinaia di volte al secondo (comunicazioni militari);
2. spettro distribuito a sequenza diretta: fa uso di una codifica per dividere la banda, ad esempio il CDMA.
3. UWB (ultra wideband): trasmette i dati tramite segnali brevi in una banda estremamente ampia (usato nelle PAN - personal area network).

### Onde radio
Sono omnidirezionali, quindi non necessitano di particolari allineamenti tra trasmettitore e ricevente. La radio AM è a basse frequenze: le onde di attraversare meglio gli ostacoli ma si disperdono più facilmente. Le onde FM sono ad una frequenza maggiore di quelle AM, dunque hanno bisogno di antenne più direzionali e sono più facili da bloccare, in compenso hanno una minore dispersione nello spazio.

### Microonde
Frequenza maggiore di 100 Mhz, perdono così l'omnidirezionalità e viaggiano approssimativamente in linea retta; è dunque più semplice focalizzare il segnale su un unico ricevente e inviarlo per distanze maggiori.
Di contro necessitano di ripetitori, a causa della curvatura terrestre e non attraversano bene gli edifici e gli ostacoli in generale, comprese condizioni meteorologiche sfavorevoli.

### Infrarosso
Dette anche onde millimetriche, per via della lunghezza d'onda, vengono utilizzate in dispositivi quali i telecomandi per la TV. Sono sempre più direzionali e sono bloccabili con maggiore facilità. Uno dei maggiori vantaggi di queste onde è che sono molto economiche da generare, e contemporaneamente anche un mezzo di trasmissione molto sicuro, essendo difficili da intercettare data la loro natura direzionale.

### Lightwave
L'utilizzo delle onde luminose come mezzo di comunicazione è stata usato molto frequente del corso della storia. Al giorno d'oggi la frequenza della luce visibile è utilizzata per dispositivi quali i laser, che permettono di focalizzare il segnale su un unico ricevente anche molto distante, il grande problema di questa frequenza, però, è che è facilmente bloccabile, e.g. basta una semplice foschia presente nell'atmosfera.

